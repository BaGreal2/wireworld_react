# Трішки теорії :)

## Що таке Wireworld?

Wireworld - клітинний автомат[^first] запропонований Канадським вченим - Браяном Сільверменом у 1987-у році. Особливість цього клітинного автомату в тому, що він приданий для симуляції логічних елементів, або "ґейтів", що робить його повним за Тюрингом[^second]. Сама повнота за Тюрингом не є особливістю цього клітинного автомату, його унікальність в тому, що в цьому клітинному автоматі логічні структури будуються набагато легше ніж в інших, а отже він не є "болотом" і будь-хто за певних навичок може збудувати в ньому обчислювальний механізм.

## Правила

Як і будь-який клітинний автомат Wireworld працює за певних нескладних правил. Усього в ньому є 4 типи клітинок, для яких на кожній ітерації застосовуються однакові правила:

1. Порожня -> Порожня
2. Голова електрона -> Хвіст електрона
3. Хвіст електрона -> Провідник
4. Провідник -> Голова електрона, якщо на сусідніх клітинах[^third] є рівно 1 або 2 голови електрона, інакше залишається провідником

Незважаючи на те, що правила нескладні, вони можуть приводити до цікавої поведінки:

![XOR](https://upload.wikimedia.org/wikipedia/commons/1/13/Wireworld_XOR-gate.gif)

<figcaption>2 генератори тактових імпульсів надсилають електрони у вентиль XOR</figcaption>

![DIOD](https://upload.wikimedia.org/wikipedia/commons/1/15/Wireworld_two-diodes.gif)

<figcaption>2 діоди, верхній напрямлений за струмом, нижній — проти</figcaption>

![DISPLAY](https://upload.wikimedia.org/wikipedia/commons/5/5d/Animated_display.gif)

<figcaption>Приклад складної схеми, створеної в Wireworld: семисегментний дисплей і декодер. Клітини провідника темно-зелені для виділення потоку сигналу та сегментів дисплею.</figcaption>

## Застосування

Серед виняткових об'єктів, створених у всесвіті Wireworld - мураха Ленгтона[^fourth] (у Wireworld можливо створити будь-який зразок мурахи Ленгтона) і комп'ютер Wireworld, повний за Тюрингом комп'ютер, втілений за допомогою клітинного автомата.

# Про застосунок

## Мета створення

Цей застосунок було створено, щоб будь-хто інший хто так само любить клітинні автомати, зокрема Wireworld, як і автор - змогли зручно і доступно будувати свої схеми за його правилами і ділитись з іншими однодумцями!

## Використані технології

Цей веб-застосунок побудований за допомогою Javascript бібліотеки [React.js](https://uk.reactjs.org/), а дана сторінка відображається завдяки Markdown-препроцесору [Remarkable](https://github.com/jonschlinkert/remarkable). Сервер написаний на [Node.js](https://nodejs.org/uk/) з використанням [Express.js](https://expressjs.com/) і технології [JWT-токенів](https://jwt.io/).

## Посилання на GitHub

[Front-End](https://github.com/BaGreal2/wireworld_react)(Клієнт частина проекту)

[Back-End](https://github.com/BaGreal2/wireworld_server)(Серверна частина проекту)

[^first]: Клітинний автомат — дискретна математична модель, яка визначає сукупність та описується набором клітинок, що утворюють періодичну решітку, та заданими правилами переходу, що визначають стан клітини за теперішнім станом самої клітинки та тих її сусідів, що знаходяться від неї на певній відстані, яка не перевищує максимальну.
[^second]: У теорії алгоритмів набір правил маніпуляції даними (набір інструкцій, мова програмування чи клітинний автомат) вважається повним за Тюрінгом тоді і тільки тоді, коли цей набір може моделювати однострічкову машину Тюрінга. Класичними системами, що теж описуються простими правилами та є Тюрінг-повними, є контекстно-залежні граматики, рекурсивні функції та лямбда-числення.
[^third]: У стандартній варіації клітинного автомату WireWorld використовується сусідство Мура першого порядку, також відоме як межа доступності ходу шахматного Короля.
[^fourth]: Мураха Ленгтона — двовимірний клітинний автомат з дуже простими правилами, винайдений Крісом Ленгтоном. Мураху можна також вважати двовимірною машиною Тюрінга з 2 символами і 4 станами.
